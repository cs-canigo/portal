+++
date        = "2022-05-20"
title       = "Què és Eventhub"
description = "Descripció de la plataforma Eventhub"
sections    = "EventHub"
toc         = false
taxonomies  = []
weight      = 1
+++

## EventHub

El món es troba cada vegada més i més connectat, el que implica que els estils arquitectònics de les aplicacions van evolucionant per poder donar-hi una resposta adient.

Les necessitats dels sistemes d’informació demanen cada cop més escalabilitat, temps de resposta baixos, estabilitat i fiabilitat.

Les arquitectures basades en esdeveniments faciliten aquestes característiques i potencien la compartició d’informació en base a patrons simples com la publicació/subscripció d’esdeveniments o les cues de missatges.

Per a donar resposta a aquestes formes de comunicació entre serveis i sistemes, CTTI ha posat a disposició de tots els departaments de la Generalitat de Catalunya d’una plataforma transversal del gestor de missatgeria Kafka, promoguda inicialment pel Departament de Salut i l’Agència Tributària de Catalunya, basada en la plataforma Confluent.

És un sistema crític, suportat pel fabricant, altament resilient, amb una oficina tècnica que governa la plataforma, la manté al dia i ajuda als consumidors de la mateixa a treure’n el màxim profit.

## Avantatges

### ¿Quines avantatges te adherir-se a la plataforma transversal de Kafka?

- **Estalvi**. Al ser una plataforma compartida, el cost d’utilització es redueix considerablement. Per al repartiment del cost d’ús de la plataforma es tenen en compte diferents factors, com el tràfic de dades, l’emmagatzematge utilitzat, la quantitat de missatges dipositats, etc.

- **Temps de posada en producció**. El temps de posada en producció es redueix dràsticament, ja que no s’ha de fer cap aprovisionament d’infraestructura, desplegament del producte ni tot el que comporta una plataforma nova.

- **Robustesa**. La plataforma és altament disponible, tolerant a fallades i redundant.

- **Servei monitoritzat 24/7**. La plataforma està declarada com un sistema crític i per tant monitoritzada tot el dia tots els dies pel Centre del Control del CTTI.

- **Suport**. Equip de suport especialitzat en la tecnologia per ajudar-vos des de la definició de l’arquitectura, millors pràctiques de definició de topics, integració amb la plataforma, resolució de incidències i posada en producció. Compta amb suport de fabricant, Confluent, amb temps de resposta inferior a 1h per a incidents de severitat crítica en producció.

## Welcome Pack
L'Oficina Tècnica ha elaborat un document (Welcome Pack) per facilitar-vos la vostra integració amb la Plataforma EventHub.

Podeu consultar la darrera versió disponible el [Welcome Pack aquí.](/related/eventhub/WelcomePackKafka_latest.pdf)

## Procediment de contacte amb l'Oficina Tècnica
EEn aquest apartat es descriu com s'ha de cursar la sol·licitud en cas de necessitat de realitzar una petició a l'Oficina Tècnica, ja sigui aprovisionament de recursos o dubtes d'integració.
- Accedir al *JIRA *CSTD: https://cstd.ctti.gencat.cat/jiracstd/
- Demanar a la bústia **cstd.ctti@gencat.cat** els permisos corresponents per a obrir peticions al servei Servei d'acompanyament de la plataforma EventHub (ACOEVENT).
- Per a més detall consulteu l'apartat de  [Suport](/plataformes/eventhub/Suport/).
---
Per a més informació podeu contactar amb l'Oficina Tècnica mitjançant [e-mail](mailto:eventhub.ctti@gencat.cat). 
